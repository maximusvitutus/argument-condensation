SUOJELE 
ELÄMÄÄ.
Vihreiden eduskuntavaaliohjelma 2023
Vihreiden 
eduskuntavaaliohjelma 
2023
Tämä ohjelma on kiteytys vihreiden 
kärkitavoitteista eduskuntavaaleissa 2023. 
Vihreiden tavoitteita seuraavalle vaalikaudelle 
on esitetty laajemmin Vihreiden poliittisessa 
ohjelmassa vuosille 2023–2027Tavoitteemme
3
Vihreiden 10 kärkitavoitetta 
eduskuntavaaleihin  
1. 
Suojellaan monimuotoinen luonto  
   ja parannetaan eläinten oikeuksia .................... 8
2. 
Hillitään ilmastokriisiä ja varmistetaan  
   Suomen energiaitsenäisyys ............................. 10
3.
 
Jokaiselle mahdollisuus oppia ja onnistua ............ 13
4. 
Uudistetaan taloutta ja parannetaan  
  työllisyyttä ........................................... 15
5.
 
Tiede, taide ja kulttuuri uuteen kukoistukseen ....... 18
6. 
Paikataan tilkkutäkkimäinen sosiaaliturva 
  perustulolla ........................................... 20
7. 
Puututaan hoivakriisiin, tuetaan lapsia 
    ja nuoria ja parannetaan mielenterveyspalveluita .... 23
8. 
Kestävää elinvoimaa ja sujuvaa liikennettä 
    koko Suomeen ...........................................  26
9. 
Puolustetaan tasa-arvoa, demokratiaa   
  ja ihmisoikeuksia ......................................  29
  
Edistetään maailman vakautta, rauhaa 
     ja turvallisuutta ......................................  3210.4
VIHREIDEN  EDUSKUNTAVAALIOHJELMA  2023
VIHREIDEN  EDUSKUNTAVAALIOHJELMA  2023
5
Voit valita Suomen, 
joka suojelee elämää
TULEVAISUUDEN SUOMEA RAKENNETAAN NYT.  Viimeisen neljän  
vuoden aikana olemme asettaneet Suomen tielle kohti hiilineutraaliutta, 
 aloittaneet koulutuksen kunnianpalautuksen ja muuttaneet  perhe vapaat 
 yhdenvertaisiksi. Paljon on kuitenkin edelleen tehtävää. Suomen luonnon 
lajeista 2 667 on uhanalaisia. Oppimistulokset ovat  romahtaneet. 
Mielenterveysongelmat yleistyvät. Monen rahat ovat tiukassa,  
kun kauppa reissun hinnat huitelevat korkealla. Fossiilienergian kriisi  
on ajanut  suomalaiset ahtaalle.
Jotkut haluavat nostaa kätensä pystyyn ongelmien edessä. Me emme  
kuulu heihin. Historia osoittaa, että Suomi on maa, joka kykenee  
selättämään eteen tulevat vaikeudet ja pystyy uudistumaan.
Eduskuntavaaleissa on kyse siitä, mitä sinä valitset. Käännetäänkö kelkka 
kohti menneisyyttä vai tulevaisuutta? Tehdäänkö kaikki mahdollinen 
 maapallomme pelastamiseksi?
Tämän päivän ja tulevaisuuden haasteiden selättämiseksi tarvitsemme 
lisää ilmasto- ja ympäristötoimia, ei vähemmän. Meidän on oltava lasten  
ja nuorten puolella ja nostettava lapsiperheitä köyhyydestä, ei sysättävä 
 VIHREIDEN  EDUSKUNTAVAALIOHJELMA  2023
6
heitä syvemmälle ahdinkoon. Meidän on laitettava kouluissa perusasiat 
kuntoon, jotta jokaisella on mahdollisuus oppia ja onnistua. Meidän on 
koulutettava Suomelle lisää osaajia, jotta meillä riittää hoitajia, varhais-
kasvatuksen opettajia, asentajia ja insinöörejä. Meidän on  varmistettava, 
että ihminen saa tarvitsemansa hoidon oli kyse sitten särkyneestä 
 mielestä, murtuneesta jalasta tai elämisestä sairauden kanssa. Meidän on 
panostettava tieteeseen ja taiteeseen, jotta selätämme kriisit ja opimme 
uutta. Meidän on kohdeltava kohtuudella sekä toisiamme, muita eläimiä 
että maapalloa, jolla elämme.
Meidän Vihreiden tavoite on, että Suomi on maa, joka suojelee kaikkein 
arvokkainta: Ainutlaatuista yhteistä ympäristöämme ja hyvinvointivaltion 
lupausta siitä, että ketään ei hylätä oman onnensa nojaan. Haluamme 
rakentaa Suomea, jossa luonto kukoistaa ja jokaisella on mahdollisuus 
onnistua ja menestyä. 
Nyt ratkaistaan se, mihin suuntaan Suomi jatkaa vaalien jälkeen.  
Seuraavilla sivuilla esittelemme Vihreiden kymmenen kärkitavoitetta 
kevään eduskuntavaalehin. 
Sinä valitset.
Suojele elämää.7
VIHREIDEN  EDUSKUNTAVAALIOHJELMA  2023
8
VIHREIDEN  EDUSKUNTAVAALIOHJELMA  2023
1. Suojellaan monimuotoinen   
luonto ja parannetaan eläinten  
oikeuksia
SUOMALAINEN LUONTO on rikkaus, jota vain me suomalaiset voimme  
suojella. Enemmistö suomalaisista kannattaa luonnonsuojelun 
 merkittävää lisäämistä, ja oma lähimetsä on monelle tärkeä henkireikä 
arjen keskellä. Ihminen on luonnosta täysin riippuvainen ja sillä on  
arvo myös itsessään. On meidän tehtävämme varmistaa, että luonto  
voi kukoistaa. 
Lajikato ja elinympäristöjen heikkeneminen on pysäytettävä nopeasti. 
Vihreät haluaa suojella maamme luonnontilaiset metsät, suot ja 
vesistöt. Hävitettyä ja heikennettyä luontoa on ennallistettava ja luonto 
 tuotava vahvemmaksi osaksi myös kaupunkeja. Ympäristön suojaa 
on  vahvistettava kaikessa ihmistoiminnassa, kuten rakentamisessa ja 
 kaivoshankkeissa. Myös metsätalouden uudistaminen on  välttämätöntä 
arvokkaan luonnon sekä hiilinielujen ja -varastojen turvaamiseksi. 
On löydettävä tehokkaat ja oikeudenmukaiset ratkaisut hakkuiden 
 vähentämiseksi kestävälle tasolle.
Keskustelu eläinten hyvinvoinnista on lisääntynyt, ja moni  kyseenalaistaa 
nykyiset tavat kohdella eläimiä. Eläimillä on ihmisistä  riippumaton 
ja rahassa mittaamaton arvo ja ihmisillä erityinen vastuu muista 
eläimistä. Vastuun ottaminen tarkoittaa merkittäviä muutoksia 
 kulutus tottumuksiimme ja parannuksia niin tuotanto- kuin villieläinten 
asemaan.Tavoitteemme
9
  Suojellaan kaikki valtion omistamat vanhat ja luonnontilaiset metsät. 
Uudistetaan metsälaki ja vahvistetaan monimuotoisuutta  
ja hiilinieluja myös talousmetsissä.
  Vahvistetaan lajien suojelun lisäksi uhanalaisten luontotyyppien  
suojelua luonnonsuojelulaissa.
  Vähintään kaksinkertaistetaan luonnonsuojelun rahoitus vaalikauden 
aikana, jotta vapaaehtoinen suojelu edelleen vauhdittuu. Toteutetaan 
Evon kansallispuisto ja laajennetaan suojelualue- ja kansallispuisto-
verkkoa erityisesti Etelä-Suomessa.
  Lisätään Itämeren ja sisävesien suojelualueita siten,  
että ne muodostavat elinvoimaisia vesiekosysteemejä.
  Otetaan käyttöön velvoittava ekologinen kompensaatio eli velvoite 
hyvittää heikentyneet luontoarvot suojelemalla tai ennallistamalla 
luontoa.
  Kielletään verkkokalastus saimaannorpan levinneisyysalueella. 
Kielletään kaikkien uhanalaisten lajien metsästäminen ja eläimille  
eniten kärsimystä tuottavat metsästystavat.
  Vahvistetaan vaelluskalakantoja poistamalla vaellusesteitä.  
Velvoitetaan vesivoimayhtiöt palauttamaan luontaisesti lisääntyvät 
  vaelluskalakannat padottuihin vesistöihin.
  Kielletään turkistarhaus lyhyellä siirtymäajalla ja tuetaan  
turkisyrittäjiä uuteen ammattiin siirtymisessä.
  Turvataan tuotantoeläimille mahdollisuus vapaaseen liikkumiseen 
sekä lajityypilliseen käyttäytymiseen ja kielletään kipua  aiheuttavat 
 toimenpiteet sekä häkkikasvatus. Lisätään eläinten itseisarvo 
lainsäädäntöön.
  Korjataan kaivoslainsäädännön puutteet ja lisätään  
kaivos yhtiöiden ympäristövastuuta ja asukkaiden  
vaikutusmahdollisuuksia kaivoshankkeissa.10
VIHREIDEN  EDUSKUNTAVAALIOHJELMA  2023
2. Hillitään ilmastokriisiä 
ja varmistetaan Suomen 
energiaitsenäisyys 
ILMASTOKRIISI JA ENERGIAKRIISI  tuntuvat jokaisen suomalaisen 
 elämässä. Suomen tulee irtautua nopeasti ulkomaisesta fossiilienergiasta 
ja turpeesta sekä kiihdyttää investointeja kestäviin kotimaisiin energia-
ratkaisuihin ja energiansäästöön. Muutoksen pitää olla reilu kaikille:  
Vihreät haluaa varmistaa, että ilmastonmuutoksen torjuntaa ei maksateta 
niillä, joilla tekee jo valmiiksi arjessa tiukkaa.
Suomi on jo onnistunut vähentämään päästöjään, mutta paljon on vielä 
tehtävää. Metsiemme hiilinielu on romahtanut, ja maankäyttösektorista on 
tullut nielun sijaan päästölähde. Vihreät haluaa kääntää tämän kehityksen. 
Metsäpolitiikkaan vaaditaan uusia käytäntöjä sekä koko kansakunnan 
yhteistyötä, jotta metsämme voivat jatkossakin luoda hyvinvointia koko 
Suomeen. Hiilinieluja on kasvatettava ja hiilivarastoja suojeltava myös 
 maataloudessa ja rakentamisessa.
Ilmastonmuutoksen torjunta tarkoittaa valtavaa määrää uusia   investointeja, 
työtä ja vientimarkkinoita. Kun otamme päättäväisesti kurssin kohti 
 ilmastonmuutoksen torjumista, on edessä positiivinen ilmastoystävällinen 
yhteiskunta. Menestystä ei saavuteta takaperoisella ilmastopolitiikalla, 
vaan toimimalla edelläkävijänä.Tavoitteemme
11
  Varmistetaan, että Suomi saavuttaa hiilineutraaliuden viimeistään  
vuonna 2035. Päätetään tarvittavista toimista tavoitteen saavuttamiseksi.
  Toteutetaan kattava hiilinielujen pelastuspaketti, jolla kasvatetaan 
 metsien, soiden ja maanperän hiilivarastoa ja saadaan hiilinielut jälleen 
nousuun. Asetetaan hiilinielujen kasvattamiselle määrälliset tavoitteet.
  Otetaan käyttöön metsänomistajille ja maatalousyrittäjille  suunnattu 
 korvaus hiilivaraston kasvattamisesta. Veloitetaan maankäytön 
 muutosmaksu hiilinieluja pysyvästi vähentävästä toiminnasta, kuten 
metsän  raivaamisesta rakentamiseen tai pelloksi.
  Ei suunnata enää euroakaan valtion rahaa fossiilitukiin. Ajetaan  
fossiilisten polttoaineiden yritys- ja verotuet alas 2020-luvun aikana.
  Vauhditetaan puhtaan teknologian hankkeita selkeyttämällä  
ja  nopeuttamalla lupaprosesseja ja tarjoamalla tukea investoin-
teihin. Varmistetaan että puhtaat ratkaisut ovat aina edullisimpia  
ja kaikkien saatavilla. Tuetaan kotien puhtaita hankintoja.
  Edistetään kiertotaloutta lisäämällä kannusteita ja asettamalla 
 valmistajille velvoitteita tehdä tuotteista pitkäikäisiä, korjattavia,  
uudelleen käytettäviä ja kierrätettäviä.
  Kiristetään tavoitteita materiaalien kulutuksen vähentämiselle. 
Laajennetaan jäteveroa, jotta se kannustaa materiaalien uusiokäyttöön.
  Asetetaan Suomen kulutusperäisten päästöjen vähentämiselle tavoite,  
joka on linjassa Pariisin sopimuksen 1,5 asteen lämpenemisrajan kanssa.12
Fossiilisten polttoaineiden ja turpeen käytöstä on 
luovuttava nopealla aikataululla. Vihreät toisi 
tilalle vähäpäästöisiä ja päästöttömiä ratkaisuja, 
kuten maa- ja merituulivoimaa, aurinkoa, 
lämpöpumppuja, kysynnän joustoja ja energian 
varastointia. Pienydinreaktoreiden sääntelyä 
tulee sujuvoittaa ja ydinvoiman turvallisuudesta 
huolehtia. Energiansäästöä on lisättävä ja 
energiatehokkuutta on parannettava, jolloin myös 
hinnat säilyvät kohtuullisina kaikille.
vihreiden  energiavisio13
VIHREIDEN  EDUSKUNTAVAALIOHJELMA  2023
3. Jokaiselle mahdollisuus 
oppia ja onnistua
SUOMI ON NOUSSUT tasa-arvoiseksi hyvinvointivaltioksi ja  maailman 
menestyjien joukkoon koulutuksen ja osaamisen ansiosta. 
Oppimistulokset ovat kuitenkin kääntyneet laskuun ja oppimiserot 
 maassamme kasvavat. Korkeasti koulutettujen nuorten aikuisten osalta 
Suomi jää kansainvälisessä vertailussa keskikastin alapuolelle.  
Osaavasta työvoimasta on pulaa joka puolella. 
Koulutus on jälleen vedenjakajalla. Vihreiden tällä vaalikaudella 
 varmistamat panostukset koulutuksen rahoitukseen ovat  paikanneet 
aiempien leikkausten synnyttämää vajetta, mutta koulutuksen 
 puolustamista on jatkettava, jotta tasa-arvoisen yhteiskunnan perusta 
turvataan ja Suomen osaaminen nostetaan taas maailman huipulle. 
Vihreät haluaa varmistaa jokaiselle lapselle laadukkaan varhais-
kasvatuksen, perusopetuksen ja tarvittavan tuen koko  koulutuspolun 
ajan ammatillisiin oppilaitoksiin, lukioihin ja korkeakouluihin saakka. 
Nykyisen jatkuvan hankesuman sijaan tarvitaan perusasioihin 
 panostamista ja  välittäviä aikuisia, joilla on aikaa ja voimavaroja lasten 
ja nuorten  tukemiseen. Annetaan tilaa ja tukea etsimiselle ja erilaisille 
 elämänpoluille. Taataan kaikille oikeus oppia läpi elämän taustasta tai 
elämäntilanteesta riippumatta.Tavoitteemme
14
  Turvataan laadukas varhaiskasvatus varmistamalla riittävä koulutetun 
 henkilöstön määrä ja riittävän pienet ryhmäkoot. Laajennetaan kaksi-
vuotinen esiopetus koko maahan, jotta kaikki lapset saavat hyvät eväät 
koulupolun alusta lähtien.
  Vahvistetaan oppilaiden tukea ja oikeutta pienryhmäopetukseen  
ja  erityisopetukseen. Ehkäistään eriarvoistumista alueiden ja koulujen 
välillä.
  Otetaan esi- ja perusopetuksessa käyttöön sitova henkilöstömitoitus 
 erityisopetuksesta aloittaen.
  Lisätään perusopetuksen vuosiluokille yhteensä kaksi vuosiviikkotuntia 
tuomaan opetukseen väljyyttä oppilaiden perustaitojen, koulunkäynnin 
tuen ja vuorovaikutustaitojen vahvistamiseksi.
  Turvataan ammatillisen koulutuksen ja lukiokoulutuksen saatavuus  
ja riittävä lähiopetus koko maassa. Huomioidaan toisen asteen  
koulutuksen rahoituksessa myös opiskelijoiden hyvinvointi.
  Nostetaan korkeakoulujen perusrahoitusta ja säilytetään rahoituksen 
indeksikorotukset. Lisätään korkeakouluihin pysyvästi vähintään 5 400 
vuosittaista aloituspaikkaa ja rahoitetaan ne täysimääräisesti.
  Puolustetaan koulutuksen maksuttomuutta ja mahdollistetaan täysi-
painoinen opiskelu korottamalla opintorahaa 100 eurolla sekä 
 v ähentämällä opiskelijoiden velkaantumista.15
VIHREIDEN  EDUSKUNTAVAALIOHJELMA  2023
4. Uudistetaan taloutta ja 
parannetaan työllisyyttä
HYVINVOINTIVALTION JA VIHREIDEN INVESTOINTIEN  rahoittaminen 
edellyttää vahvaa julkista taloutta. Talouden on tuettava ihmisten hyvin-
vointia ja sosiaalista oikeudenmukaisuutta sekä istuttava ympäristön 
kantokyvyn asettamiin rajoihin.
Talouden heikko kehitys rapauttaa palveluiden ja sosiaaliturvan 
 rahoitusta. Työikäisen väestön vähentyminen aiheuttaa paineita julkiselle 
taloudelle, ja pula osaavasta työvoimasta näkyy lähes kaikilla aloilla. 
Vihreät toteuttaa politiikkaa, joka edistää uusia investointeja, yritys-
toimintaa ja työllisyyden kasvua. Panostukset koulutukseen, 
 tutkimukseen ja kehitykseen sekä vihreisiin investointeihin maksavat 
itsensä takaisin ja luovat pohjan tulevaisuuden menestykselle. Vihreät 
edistää toimivia markkinoita ja yrittäjämyönteistä yhteiskuntaa, joka 
minimoi  yrittäjyyden esteitä ja varmistaa reilun kilpailun yritysten välillä.
Valtiontalouden tasapainottamiseksi tarvitaan myös veron korotuksia 
ja menosäästöjä. Vihreät siirtäisi verotuksen painopistettä työn 
sijaan  kestämätöntä kulutusta suitsiviin veroihin. Emme halua leikata 
 heikommassa asemassa olevilta tai yhteiskunnan tulevaisuuden eväistä, 
kuten koulutuksesta. Sen sijaan on leikattava esimerkiksi ympäristölle 
haitallisia tukia ja tilkittävä veropohjan aukkoja.
Yritystukia on tarkasteltava kriittisesti, sillä pysyvä riippuvuus tuista 
estää taloutta uudistumasta. Valtion kannattaa kuitenkin edistää 
 elinkeinojen uudistumista ja vihreää siirtymää väliaikaisilla panostuksilla 
esimerkiksi uuteen teknologiaan. Nämä investoinnit Vihreät rahoittaisi 
 myymällä  harkitusti sellaisia valtion omistamia yhtiöitä, jotka eivät toteuta 
 yhteiskunnan kannalta oleellista tehtävää.Tavoitteemme
16
 Toteutetaan vihreä verouudistus, jossa verotuksen painopistettä  
siirretään työn verotuksesta ympäristöhaittojen, varallisuuden  
ja kulutuksen verottamiseen. 
 Nostetaan työllisyys 80 prosenttiin mm. nostamalla koulutustasoa, 
purkamalla kannustinloukkuja, puuttumalla työikäisten 
mielenterveysongelmiin ja helpottamalla työn ja perhe-elämän 
yhteensovittamista.
 Poistetaan työlupien saatavuusharkinta työhön johtavan  
maahanmuuton edistämiseksi.
 Tehdään työelämästä joustavampaa ja huolehditaan, että jokainen 
työntekijä saa riittävän toimeentulon. 
 Varmistetaan, että yrittäjä saa palvelut helposti yhdeltä luukulta  
ilman turhaa byrokratiaa. Parannetaan yrittäjien sosiaaliturvaa.
 Torjutaan veronkiertoa ja tehdään verotuksesta reilumpaa niin,  
että se kaventaa tulo- ja varallisuuseroja.
 Suunnataan valtion yritys- ja verotuet pääasiassa tutkimukseen  
ja kehitykseen sekä muuhun elinkeinoja uudistavaan toimintaan.
 Otetaan käyttöön terveysvero, jolla vähennetään epäterveellisten 
elintarvikkeiden kulutusta. 
 Tehostetaan markkinoiden toimintaa ja kilpailua. Vahvistetaan  
vapaata kilpailua julkisista hankinnoista ja tavoitellaan julkisten 
hankintojen kustannusten vähentämistä 300 miljoonalla eurolla. 
Varmistetaan julkisten hankintojen vastuullisuus.
 Uudistetaan ansiosidonnainen työttömyysturva sitomalla sen  
kesto suhdannevaihteluun.17
17
Vihreät sitoutuu tasapainottamaan valtiontalouden 
vuoteen 2035 mennessä. Tämä tarkoittaa julkisen talouden 
vahvistamista noin 9 miljardilla eurolla. Velkasuhteen 
kasvu on taitettava siten, että samalla mahdollistetaan 
välttämättömät investoinnit ilmastonmuutoksen  
ja luontokadon torjuntaan ja osaamisen vahvistamiseen. 
Seuraavalla vaalikaudella tasapainottamisen painopisteen 
on oltava rakenteellisissa uudistuksissa. Rakenteelliset 
uudistukset vaikuttavat yleensä vasta pidemmällä 
aikavälillä. Siksi rakenteellisten uudistusten  
toimeenpano on kiireellistä.
Työllisyyden parantamiseksi Vihreät nostaisi 
koulutustasoa, helpottaisi työperäistä maahanmuuttoa  
ja toteuttaisi byrokratiaa ja kannustinloukkuja vähentävän 
kokonaisuudistuksen sosiaaliturvaan. Lisäksi Vihreät 
uudistaisi ansiosidonnaista työttömyysturvaa muun muassa 
sitomalla sen keston suhdannevaihteluun ja laajentamalla 
sen kaikille. Lisäisimme kilpailua ja kehittäisimme 
julkisia hankintoja. Näillä rakenteellisilla uudistuksilla 
on suurin rooli talouden tasapainottamisessa useamman 
vaalikauden aikajänteellä.
Rakenteellisten uudistusten lisäksi on välttämätöntä 
myös leikata kasvavia menoja ja vahvistaa veropohjaa. 
Sopeutuksessa ei tule leikata koulutuksesta tai heikentää 
heikoimmassa asemassa olevien asemaa.
Talouden sopeuttaminen on tehtävä niin, että toimet 
tukevat talouden uudistumista, päästövähennyksiä, 
köyhyyden vähentämistä sekä sukupuolten tasa-arvoa.  
Näin talous saadaan aidosti kestävälle pohjalle.  
Liian rajuilla ja nopeilla leikkauksilla romutettaisiin 
hyvinvointivaltio ja syötäisiin kasvun eväät.
vihreiden  esitykset  valtiontalouden  tasapainottamiseksi18
VIHREIDEN  EDUSKUNTAVAALIOHJELMA  2023
5.  Tiede, taide ja kulttuuri  
uuteen kukoistukseen
VIHREÄT HALUAA, että Suomessa sivistys, tiede, taide ja kulttuuri 
 kukoistavat. Puolustamme taiteen ja tutkimuksen vapautta ja itseisarvoa.
Korkea osaaminen, tiede ja tutkimus ovat Suomelle tärkeä pääoma. 
Vihreät haluaa turvata tutkimuksen vakaan, riittävän ja ennustettavan 
rahoituksen. Suomalainen tutkimus on nostettava kansainväliseen 
kärkeen. 
Taloudellista hyötyä painottava ohjaus on viime vuosina heikentänyt 
 korkeakoulujen edellytyksiä pitkäjänteiseen tieteelliseen työhön, 
 erityisesti uutta luovaan perustutkimukseen. Vihreät tavoittelee 
 tutkimus rahoituksen merkittävää korottamista, jotta voimme kehittää 
uusia  ratkaisuja tulevaisuuden haasteisiin.
Haluamme varmistaa monipuolisen kulttuuritarjonnan ja sen,  
että  jokaisella on mahdollisuus nauttia kulttuurista. Panostaminen 
 kulttuuriin kannattaa, sillä kulttuuri lisää hyvinvointia, tarjoaa ihmisille 
 mahdollisuuksia toteuttaa itseään, vahvistaa taloutta ja luo työpaikkoja. 
Vireästä kulttuurielämästä hyötyvät niin yksilöt, yhteisöt kuin esimerkiksi 
kunnat ja alueetkin. Kynnyksen astua kirjastoon, teatteriin,  konserttiin, 
museoon tai galleriaan on oltava matala ihan jokaiselle. Erityisesti 
lapsilla on oltava mahdollisuus kulttuurin harrastamiseen taustasta, 
 asuinpaikasta tai varallisuudesta riippumatta. Kansalaisjärjestöjen ja 
vapaaehtoistoiminnan toimintaedellytyksistä on pidettävä huolta.Tavoitteemme
19
 Nostetaan tutkimus- ja kehityspanostukset 4 prosenttiin BKT:stä 
yhdessä yksityisen sektorin kanssa. Painotetaan julkisten panostusten 
osalta perustutkimusta. Kohennetaan apurahalla työskentelevien 
asemaa. 
 Tehdään valtion taide- ja kulttuuribudjettiin merkittävä tasokorotus. 
Tavoitteena on kulttuurin rahoituksen kasvattaminen prosenttiin valtion 
budjetista.
 Kasvatetaan valtion taiteilija-apurahojen ja -eläkkeiden määrää  
sekä korjataan taiteilijoiden eläke- ja sosiaaliturvan epäkohtia.
 Vahvistetaan kulttuurin roolia osana valtion ja kuntien  
elinvoima- ja elinkeinopolitiikkaa.
 Tarjotaan jokaisella lapselle ja nuorelle mieluisa harrastus 
kohtuulliseen hintaan. Madalletaan kynnystä hakeutua taide- ja 
kulttuuriharrastusten pariin.
 Turvataan liikuntaharrastusten ja -seurojen toimintaedellytykset.  
Otetaan entistä vahvemmin huomioon liikuntapalveluissa   
toiminta- ja liikkumisesteiset sekä muut vähemmistöryhmät.20
VIHREIDEN  EDUSKUNTAVAALIOHJELMA  2023
6. Paikataan tilkkutäkkimäinen 
sosiaaliturva perustulolla
VIHREILLE KÖYHYYDEN VÄHENTÄMINEN  on yksi politiikan tärkeimmistä 
tehtävistä. Ensin pandemia ja sitten energiakriisissä äkillisesti kohoavat 
elinkustannukset ovat paljastaneet entistäkin selvemmin Suomen 
 vanhanaikaisen sosiaaliturvajärjestelmän aukot ja umpikujat. Kriisien 
keskellä tulo- ja varallisuuserot ovat jälleen kasvaneet. Erityisesti lapsi-
perheiden köyhyydellä on pitkät jäljet, ja vaara sukupolvien yli jatkuvasta 
eriarvoisuuden kierteestä kasvaa.
Oikeudenmukaista yhteiskuntaa ei rakenneta sosiaaliturvaa  leikkaamalla. 
Sen sijaan tilkkutäkkimäinen suomalainen sosiaaliturva on päivitettävä 
2020-luvulle. Vihreiden jo pitkään ajama perustulo ratkaisisi monta 
 kannustinloukkuihin ja tukien joustavuuteen ja yhteensovittamiseen 
 liittyvää ongelmaa. Perustulo olisi jokaiselle täysi-ikäiselle kuuluva 
 vastikkeeton 600 euron etuus, joka korvaisi sitä pienempiä nykyisiä tukia 
ja takaisi, että työnteko kannattaa aina. Lisineen perustulo olisi vähintään 
nykyisen perusturvan suuruinen. Verotus keräisi perustulon asteittain pois 
niiltä, jotka eivät sitä tarvitse. Perustulo vähentäisi ihmisten pompottelua 
luukulta toiselle ja antaisi heille valtaa oman elämänsä suunnitteluun.
Perustulo on suuri uudistus, mutta köyhyyttä on vähennettävä 
myös nopeammilla keinoilla. Vihreät haluaa korottaa perusturvaa ja 
vähentää byrokratiaa lisäämällä automatisointia tukien ja etuuksien 
 myöntämisessä. Paremmin toimivan sosiaaliturvan avulla toimeentulotuki 
voidaan palauttaa aidosti väliaikaiseksi ja viimesijaiseksi tueksi. Tavoitteemme
21
 Nostetaan perusturvaetuuksien tasoa 50 eurolla  
ja korotetaan köyhien lapsiperheiden etuuksia. 
 Poistetaan perus- ja ansioturvan kytkös, jotta perusturvan  
parannukset kohdentuvat vain perusturvan varassa oleville.
 Toteutetaan perusturvaetuuksien yhdistäminen yhdeksi tueksi.
 Korjataan toimeentulotukea oikeudenmukaisemmaksi.
 Otetaan käyttöön energiaraha, joka tukisi pienituloisia  
elinkustannusten noustessa.
 Alennetaan sote-palveluiden asiakasmaksuja ja yhdistetään 
terveysmenojen maksukattoja.
 Laajennetaan ansiopäivärahan maksamista myös työttömyyskassaan 
kuulumattomille.
 Otetaan ensimmäisenä askeleena kohti perustuloa käyttöön kaikille    
täysi-ikäisille maksettava vastikkeeton 200 euron takuutulo,  
joka parantaa merkittävästi tuensaajien mahdollisuutta tehdä töitä  
ja hyödyttää erityisesti pienituloisia.
 Tuetaan velkaongelmaisia oikea-aikaisesti ja riittävästi. 22
22
Sosiaaliturvan tehtävä on nostaa ihmisiä pois 
köyhyydestä ja toimia turvaverkkona, kun elämäntilanteet 
muuttuvat äkisti. Äkillisen elinkustannusten nousun 
keskellä ihmisiä tulee auttaa tuella, joka kohdistuu 
sitä todella tarvitseville. Muutoin vaarana on 
inflaation kiihtyminen entisestään. Esimerkiksi 
energiakriiseissä tuissa on säilytettävä kannustimet 
vähentää energian käyttöä. Siksi Vihreiden esittämän 
energiarahan kaltaiset suorat tuet ja perusturvan 
ylimääräiset korotukset ovat hyviä keinoja vastata 
elinkustannusten nousuun. 
vihreät  vastaukset  kustannuskriisiin23
VIHREIDEN  EDUSKUNTAVAALIOHJELMA  2023
7. Puututaan hoivakriisiin, tuetaan 
lapsia ja nuoria ja parannetaan 
mielenterveyspalveluita
SUOMALAISEN HYVINVOINTIVALTION keskeinen lupaus on, että ihmiset 
saavat tarvitsemiaan sosiaali- ja terveyspalveluita  elämäntilanteestaan, 
iästään, tuloistaan ja asuinpaikastaan riippumatta. Suomalaisten 
 terveys- ja hyvinvointierot ovat kuitenkin kasvaneet. Koronakriisi,  kasvava 
 palveluiden tarve ja pula työntekijöistä on synnyttänyt hoitovelan, joka 
näkyy niin päivystysten ruuhkina kuin lasten, nuorten ja ikäihmisten 
 vaikeina ongelmina. 
Me Vihreät haluamme ratkaista hoivapalveluiden kriisin. Se vaatii julkisten 
peruspalvelujen vahvistamista, jotta kukaan ei tipahda avun ulko puolelle. 
Myös yritysten ja järjestöjen  täydentävillä palveluilla voi olla  merkittävä 
rooli hoitovelan ratkaisemisessa. Sosiaali- ja terveyspalveluiden 
 kestävyyden ja yhdenvertaisen saatavuuden varmistamiseksi on paino-
pistettä siirrettävä ennaltaehkäisyyn. Palveluita on kehitettävä tutkittuun 
tietoon nojaten. Julkisessa keskustelussa sosiaalityö uhkaa toistuvasti 
jäädä terveyspalvelujen varjoon. Siksi sosiaalipalveluiden kehittämiseen 
on kiinnitettävä erityistä huomiota hyvinvointipalveluiden osana.
Osa maamme lapsista ja nuorista on vaarassa pudota yhteiskunnan 
turvaverkkojen ulkopuolelle – tulla syrjäytetyksi. Lasten ja perheiden 
ongelmiin on tartuttava varhaisessa vaiheessa ja apua tarjottava 
nopeasti. Ikääntymisen tuomat haasteet on otettava vakavasti ja niihin 
tulee kehittää uusia ratkaisuja mm. hoivapalvelujen, esteettömän 
 ympäristön ja yhteisöllisyyden kautta.
Mielenterveys on syytä ottaa yhtä vakavasti kuin fyysinen terveys.  
Meidän tulee puuttua myös mielenterveysongelmien juurisyihin ja 
muuttaa  yhteiskuntaamme vähemmän suorituskeskeiseksi.Tavoitteemme
24
 Parannetaan sosiaali- ja terveysalan ammattilaisten saatavuutta, 
pysyvyyttä ja alan houkuttelevuutta parantamalla palkkausta  
ja työoloja useamman hallituskauden mittaisella ohjelmalla.
 Panostetaan sosiaali- ja terveyspalveluissa erityisesti 
ennaltaehkäisyyn. Edistetään hoitosuhteiden jatkuvuutta ja palveluiden 
yhteensovitusta oma tiimi -mallin avulla. Lisätään matalan kynnyksen 
palveluita ja jalkautuvaa työtä.
 Velvoitetaan hyvinvointialueet takaamaan riittävä määrä pitkäaikaisia 
ja laadukkaita ikääntyvien hoivapaikkoja, taataan kotihoidolle riittävä 
rahoitus ja taataan kestävät työolot ikäihmisten hoivaa tekeville.
 Uudistetaan lastensuojelulaki ja panostetaan erityisesti palveluihin, 
jotka auttavat päihteiden, rikollisuuden ja väkivaltaisuuden kanssa 
kamppailevia lapsia ja nuoria. 
 Lisätään lapsiperheiden kotipalvelua, jolla helpotetaan arkea ja 
ennaltaehkäistään haavoittuvassa asemassa olevien lasten ongelmia.
 Toteutetaan terapiatakuu, jonka myötä jokainen saa tarvitsemansa 
avun nopeasti ilman kohtuutonta jonotusta. Tehdään psykoterapeutiksi 
kouluttautumisesta maksutonta sekä lisätään koulutuspaikkojen 
määrää.
 Tehdään inhimillistä päihdepolitiikkaa. Mahdollistetaan turvalliset 
ja valvotut huumeiden käyttöhuoneet, joissa voidaan tarjota apua 
päihdeongelmiin.
 Korotetaan omaishoidon tukea ja kehitetään omaishoitoa siten,  
että omaishoitajat  jaksavat työssään paremmin.25
25
Kouluterveyskyselyt ovat jo vuosien ajan kertoneet 
huolestuttavaa viestiä nuorten pahoinvoinnista. 
Koronakriisi syvensi hätää entisestään. Nuorten 
tilanteen parantaminen vaatii uutta otetta,   oikea-
aikaista tukea ja rinnalla kulkemista. Työtä tarvitaan 
päiväkodeissa, kouluissa, nuorisotyössä ja harrastuksissa. 
Oppimisvaikeuksiin, yksinäisyyteen sekä nuorten tai 
perheen mielenterveys- ja päihdeongelmiin on puututtava 
ajoissa. Otetaan käyttöön teinineuvolat eli murrosikäisten 
nuorten vanhemmille ja perheille suunnatut tukipalvelut. 
Toimivaa lastensuojelua tarvitaan ottamaan koppi niistä 
nuorista, jotka tarvitsevat enemmän tukea. 
Nuorten väkivaltaan ja rikoksiin pitää puuttua 
päättäväisesti. Rikollisuuden torjunnassa keskeisintä 
on ennaltaehkäisy ja rikoskierteiden katkaiseminen. 
Pahoinvointiaan oirehtivat nuoret tarvitsevat ennen 
kaikkea apua ajoissa sekä tehokkaita ja turvallisia  
tapoja irtautua rikollisuudesta. Katujengien juurisyyt 
ovat syrjäytymisessä, nuorten pahoinvoinnissa ja 
näköalattomuudessa.
vihreiden  esitykset  nuorten  pahoinvointiin  puuttumiseksi26
VIHREIDEN  EDUSKUNTAVAALIOHJELMA  2023
8. Kestävää elinvoimaa ja sujuvaa 
liikennettä koko Suomeen
VIHREÄT HALUAA KEHITTÄÄ  Suomen eri alueita niiden omista 
 lähtö kohdista ja vahvuuksista käsin. Hyvän elämän ja kestävien 
 elämäntapojen, työskentelemisen, yrittämisen ja kouluttautumisen on 
oltava mahdollista niin kaupungeissa kuin harvemmin asutuilla  alueillakin. 
Vihreä alue politiikka torjuu eriarvoisuutta ja ilmastokriisiä kaikkialla, 
mutta eri alueilla toimivat erilaiset ratkaisut.
Liikenteen päästöt kotimaassa on vähintään puolitettava. Siksi joukko-
liikenteestä, kävelystä ja pyöräilystä sekä sähköisestä liikenteestä on 
tehtävä houkutteleva, edullinen ja helppo vaihtoehto mahdollisimman 
monelle matkalle.
Maatalous Suomessa ja maailmalla on muutosten edessä. 
Ruoantuotannon negatiivisia ympäristövaikutuksia on vähennettävä, 
 omavaraisuutta kasvatettava ja kannattavuus parannettava. Vihreät 
haluaa varmistaa viljelijän hyvinvoinnin ja reilun hinnan tuotetusta 
 ruoasta. Eläinten hyvinvointi, sosiaalinen kestävyys ja ympäristön tila 
korostuvat yhä enemmän kuluttajien arvoissa ja tuovat kilpailuetua.Tavoitteemme
27
 Tehdään kaupunkipolitiikkaa, joka tukee viihtyvyyttä ja tekee 
kestävästä elämäntavasta ja päästöttömästä liikkumisesta 
vaivatonta. Mahdollistetaan ruuhkamaksujen käyttöönotto suurilla 
kaupunkiseuduilla.
 Tuetaan tieto- ja asiantuntijatyön tekemistä myös isojen kaupunkien 
ulkopuolella varmistamalla laajakaistayhteyksien kattavuus.
 Tehdään kävelystä ja pyöräilystä yhä houkuttelevampaa ja tuetaan 
sähköpyörien hankintaa. 
 Tuetaan joukkoliikennettä, jotta hinnat pysyvät kohtuullisena  
ja sen käyttö kasvaa. Kehitetään kutsuliikennettä ja kuljetusten 
yhdistämistä harvaan asutuilla alueilla.
 Käynnistetään uutta lähijunaliikennettä ja lisätään rautateiden 
seisakkeiden määrää.
 Käynnistetään uusia yöjunayhteyksiä Suomen sisällä ja Eurooppaan  
mm. edistämällä Rail Balticaa ja yhteyttä Oulusta Tukhholmaan. 
Nopeutetaan junia panostamalla ratojen kunnossapitoon sekä 
pullonkaulojen poistamiseen.
 Otetaan käyttöön päästöihin perustuva lentovero ja ohjataan 
lentoliikenteen tukia korvaaviin raideyhteyksiin ja päästöjen 
vähentämiseen. 
 Tuetaan sähköautojen latausverkon ja biokaasun jakelun laajentamista.
 Vahvistetaan kotimaista kasviperäisen ruoan tuotantoa  
ja vähennetään lihan kulutusta merkittävästi.
 Tuodaan luomumenetelmiä myös tavanomaiseen tuotantoon 
ruoantuotannon kestävyyden, eläinoikeuksien ja omavaraisuuden 
vahvistamiseksi.28
28
 Parannetaan maatalouden kannattavuutta ja lisätään maataloustukien 
ympäristövelvoittavuutta. Kannustetaan tuottajia hiiliviljelyyn eli 
hiilidioksidia maahan sitoviin viljelytapoihin.
 Vähennetään maa- ja metsätalouden ravinnepäästöjä Itämereen,  
järviin ja muihin vesistöihin.
 Otetaan käyttöön suomalainen “reilun tuottajahinnan merkki”, 
jolla varustetuista tuotteista kuluttaja voi maksaa korkeampaa  
hintaa ruoan tuottajille.29
VIHREIDEN  EDUSKUNTAVAALIOHJELMA  2023
9. Puolustetaan tasa-arvoa, 
demokratiaa ja ihmisoikeuksia
TASA-ARVOISIMMAT YHTEISKUNNAT ovat onnellisimpia ja pärjäävät 
 muillakin mittareilla parhaiten. Eriarvoisuus ja kokemukset väliin-
putoamisesta ja ulkopuolisuudesta kärjistävät vastakkainasetteluja 
ja vaarantavat demokratiamme toimintaa. Turvallisuus ei synny vain 
 yhteiskuntamme ulkoisten uhkien torjumisesta, vaan myös sisäisesti 
 repiviin voimiin on puututtava. Syrjintää ja rasismia on ehkäistävä 
 kaikkialla yhteiskunnassa.
Vihreät on feministinen, antirasistinen ja yhdenvertaisuutta kannattava 
puolue. Tavoittelemme kaikille vapautta olla oma itsensä ja haluamme 
purkaa yhteiskunnan eriarvoisuutta aiheuttavat rakenteet. Erityisesti on 
tuettava niitä ihmisiä, joiden mahdollisuuksia vähentävät ennakkoluulot, 
vaikeat olosuhteet, heikko sosioekonominen asema tai tausta. Haluamme, 
että kaikki Suomessa asuvat ovat aidosti osa yhteiskuntaa, voivat 
 opiskella, työllistyä ja kokea olevansa tervetulleita. 
Hyvä elämä rakentuu kokemukselle osallisuudesta, turvallisuudesta ja 
oikeudenmukaisuudesta. Oikeusjärjestelmässämme jokaisella on oltava 
aito mahdollisuus hakea ja saada oikeutta. Tavoitteemme
30
 Korjataan naisvaltaisten alojen palkkakuoppa toteuttamalla 
pitkäaikainen palkkaohjelma useamman vaalikauden aikana. 
 Turvataan vammaisten ihmisten itsenäinen elämä ja 
itsemääräämisoikeus. Varmistetaan esteettömyys ja saavutettavuus 
kaikissa julkisissa palveluissa ja tiloissa tarvittaessa sanktioin.
 Turvataan seksuaalioikeuksien toteutuminen ja oikeus turvalliseen 
aborttiin sekä tarjotaan nuorille maksuton ehkäisy. 
 Korjataan translain puutteet. Annetaan myös alaikäisille oikeus 
vahvistaa juridinen sukupuolensa. Otetaan käyttöön kolmas juridinen 
sukupuoli.
 Puututaan tehokkaasti rasismiin: kielletään järjestäytynyt rasistinen 
toiminta rikoslaissa. Estetään etninen profilointi ja kitketään syrjiviä 
asenteita kouluttamalla viranomaisia. 
 Nostetaan pakolaiskiintiötä, helpotetaan perheenyhdistämistä  
ja toteutetaan humanitaarinen viisumi.
 Edistetään Euroopan turvapaikkajärjestelmän korjaamista ja 
uudistetaan ulkomaalaislaki ihmisoikeusperusteisesti. 
 Puututaan lähisuhdeväkivaltaan ja lisätään turvakotipaikkojen määrää.
 Vahvistetaan rikosten uhrien asemaa, oikeuksia ja tukea  
sekä oikeudenhoidon resursseja. 
 Lisätään turvallisuusalan koulutusvaatimuksia ja soveltuvuustestejä. 
Parannetaan vartiointiliikkeiden valvontaa liiallisen voimankäytön  
tai aseman väärinkäytön ehkäisemiseksi.
 Edistetään saamelaisia koskevaa lainsäädäntöä,  
joka kunnioittaa saamelaisten itsemääräämisoikeutta. 31
31
 Säädetään karjalan kielilaki ja edistetään karjalan kielen ja kulttuurin 
elvyttämistä. 
 Ehkäistään romaniväestön syrjintää.
 Vahvistetaan ihmiskaupan vastaista työtä ja parannetaan  
ihmiskaupan uhrien asemaa.
 Lasketaan äänioikeuden ja vaalikelpoisuuden ikäraja 16 vuoteen  
kaikissa vaaleissa sekä kansalaisaloitteissa.32
VIHREIDEN  EDUSKUNTAVAALIOHJELMA  2023
10. Edistetään maailman vakautta, 
rauhaa ja turvallisuutta
EUROOPASSA ON SOTA, ja kansainvälinen yhteistyö on uusien haasteiden 
edessä. Ukrainaa ei saa jättää yksin Venäjän hyökkäyssodan edessä. 
Meidän on pidettävä silmämme ja ovemme auki Ukrainan suuntaan.
Kansainvälisen yhteistyön on nojattava tavoitteisiin tasa-arvosta, 
 ihmisoikeuksista, oikeusvaltiosta, kansanvallasta ja rauhasta. Suomi voi 
olla selvästi kokoaan suurempi maailman ongelmien ratkaisijana.  
Vihreät haluaa torjua äärimmäistä köyhyyttä ja eriarvoisuutta  maailmassa. 
Haluamme edistää YK:n kestävän kehityksen tavoitteita sekä lisätä 
 kansainvälistä kehitys- ja ympäristörahoitusta.
Aikamme isojen ongelmien ratkaiseminen edellyttää vahvaa Eurooppaa. 
Euroopan unioni yhdessä pystyy yksittäisiä maita tehokkaammin 
 puuttumaan niin ilmastokriisiin, demokratian rapautumiseen kuin 
 epävakauteen lähialueillamme. Siksi Vihreät haluaa syventää ja  laajentaa 
eurooppalaista yhteistyötä. Haluamme tehdä Euroopan unionista 
 kestävämmän ja sosiaalisemman. EU:n talous- ja elinkeinopolitiikkaa on 
uudistettava vastaamaan nykyajan tarpeita. Eurooppalaisen yhteistyön 
kulmakiviä – ihmisoikeuksia, oikeusvaltiota ja demokratiaa –  
on vahvistettava.Tavoitteemme
33
 Jatketaan Suomen vahvaa roolia rauhantyössä, kriisinhallinnassa, 
aseriisunnassa, rauhanturvaamisessa ja konfliktien 
sovittelussa. Edistetään ydinaseetonta maailmaa.
 Puolustetaan tyttöjen ja naisten oikeuksia maailmalla ja Suomessa.
 Edistetään demokraattisten valtioiden yhteistyötä vastapainona 
harvainvaltaisten voimien vahvistumiselle. Haetaan Suomelle YK:n 
turvallisuusneuvoston jäsenyyttä vuodelle 2030.
 Nostetaan kehitysyhteistyörahoituksen osuus 0,7 prosenttiin  
bruttokansantuotteesta ja kasvatetaan vähiten kehittyneiden maiden 
sekä kansalaisjärjestöjen osuutta. 
 Tuetaan Ukrainaa puolustautumisessa Venäjän hyökkäystä vastaan  
sekä jälleenrakentamisessa sodan väistyttyä. 
 Huolehditaan siitä, että Naton jäsenenä Suomi edistää Euroopan ja 
maailman vakautta, rauhaa ja turvallisuutta. Kehitetään EU:n yhteistä 
puolustus- ja turvallisuuspolitiikkaa, kuten yhteisiä materiaalihankintoja, 
Naton rinnalla. 
 Edistetään sukupuolineutraalia asevelvollisuutta.  
Laajennetaan kutsunnat koskemaan koko ikäluokkaa.
 Torjutaan informaatiovaikuttamista ja vahvistetaan medialukutaitoa  
sekä mediakriittisyyttä.
